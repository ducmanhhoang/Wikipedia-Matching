La Avio Linee Italiane, nota anche con la sigla ALI, è stata una compagnia aerea italiana di navigazione aerea attiva principalmente nella prima parte del XX secolo.
StoriaLa Avio Linee Italiane venne costituita dalla FIAT nel 1926; superò il periodo bellico riaffacciandosi alle rotte commerciali resistendo alla forte concorrenza italiana ed estera. Nel 1949 dette vita, con altre quattro compagnie minori, alla ALI - Flotte Riunite ed operò con alterne vicende fino al 31 marzo 1952, quando venne sciolta ed assorbita dalla LAI - Linee Aeree Italiane.
Le rotteInizialmente attiva sulle rotte nazionali, nel 1937 inaugurò la rotta Venezia-Milano-Torino-Parigi, che dal 1938 raggiunse anche Londra e, successivamente, ad altre capitali europee, fra le quali Vienna e BudapestJane's All The Wolrd's Aircraft (1938), p.96a., rotte che mantenne nel dopoguerra fino al suo scioglimento.
La ALI, proprietà Fiat, dopo essersi dotata all'inizio degli olandesi Fokker F.VII, si servì principalmente di velivoli prodotti e motorizzati dalla Casa Torinese. I principali furono il Fiat G.18 ed il G.12 entrambi moderni velivoli realizzati su progetto di Giuseppe Gabrielli.Nel dopoguerra vennero usati il Fiat G.212, uno sviluppo del G.12 ed anche il Douglas DC-3 di produzione statunitense. Al momento dell'assorbimento da parte della LAI, la flotta era costituita da 9 Douglas DC-3.
