DescrizioneÈ una pianta erbacea annuale alta solitamente dai 30 agli 80 cm. Presenta un fusto spigoloso con foglie tripalmatosette costituite da segmenti piuttosto lineari lunghi all'incirca 2-2,5 cm. I fiori sono radi e disposti su racemi in un'ampia pannocchia; hanno una vivace colorazione blu-viola e una forma particolare dovuta al sepalo superiore allungato e simile ad un sottile corno. Questa caratteristica ha determinato il nome comune della pianta. Gli stami sono numerosi e disposti in 5 serie spiralate. Il frutto è un piccolo follicolo glabro o leggermente peloso. Il periodo di fioritura è tra maggio e giugno.
