DescrizioneÈ una pianta con fusto legnoso alla base ed erbaceo in alto; raggiunge pochi centimetri di altezza. Il portamento è prostrato-diffuso. I rami si dividono dicotomicamente e possono essere ascendenti o prostrati anch'essi. Le foglie sono carnose, lineari, uninervie e dalla forma subcilindrica, ma presentano la pagina superiore subpiana. Sono lunghe intorno ai 2 cm. I fiori, abbastanza vistosi, sono piccoli, di colore roseo-violetto. Sono raccolti in infiorescenze a cime lasse, la corolla ha 5 petali e il calice ha 5 sepali liberi di forma ovata. Gli stami hanno antere gialle e sono presenti 3 stili. Il frutto è una capsula conica deiscente in tre valve, che sporge dal calice. I semi, numerosi e con un diametro di circa  0,7-0,8 mm, sono di colore bruno e circondati da un'ala membranosa circolare. La Spergularia media fiorisce tutto l'anno.
