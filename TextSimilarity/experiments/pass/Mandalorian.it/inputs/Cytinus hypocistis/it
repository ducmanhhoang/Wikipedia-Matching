DescrizioneÈ una piccola pianta perenne, parassita di Cistaceae come Cistus salviifolius, sulle cui radici cresce abitualmente. Non supera i 7 cm di altezza, il fusto è breve e ricoperto di squame carnose. Le foglie, anch'esse carnose, sono vivacemente colorate di giallo e presentano un apice che tende all'arancione e al rosso. I fiori sono raggruppati su una spiga; quelli femminili sono collocati in basso, quelli maschili in alto. Sono di forma regolare e dotati di perianzio giallo a quattro denti. Il frutto è giallo ed è una sorta di bacca il cui rivestimento deriva dal perianzio (acrosarco). I semi sono immersi in una polpa vischiosa. Il periodo di fioritura va da aprile a maggio.
Distribuzione e habitatÈ diffuso in tutta la regione mediterranea e in Macaronesia. In Italia è diffuso nel centro-sud, ma è stato scoperto anche in Lombardia. Gli habitat ideali sono la macchia e la gariga; cresce sulle radici delle Cistacee. 
