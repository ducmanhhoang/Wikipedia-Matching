 Il pino di Jeffrey (Pinus jeffreyi Murray) è un albero della famiglia delle Pinaceae originario dell'America settentrionale. Prende il nome dal botanico scozzese John Jeffrey, attivo intorno alla metà del XIX secolo.
FoglieLe foglie sono aghiformi, lunghe circa 25 cm, rigide e di colore blu-verde, riunite in gruppi di tre e portate da rami solitamente lisci.
FioriI fiori maschili sono di colore rosso che diventa poi giallo al momento dell'apertura; i fiori femminili sono color rosso-viola, su grappoli separati sui rami giovani all'inizio dell'estate.
Distribuzione e habitatIl pino di Jeffrey è diffuso negli Stati Uniti occidentali, principalmente sui rilievi della Sierra Nevada in  California, ma anche nell'Oregon sudoccidentale e nella parte settentrionale del Messico (Baja California). Cresce su pendii aridi  ad altitudini elevate: dai 1500 ai 2100 m nella parte settentrionale del suo areale, mentre nella parte meridionale lo si può trovare dai 1800 ai 2900 m. 
